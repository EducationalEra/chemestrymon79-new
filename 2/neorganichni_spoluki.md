<div id="hypercomments_widget" class="js-hypercomments-widget invisible"></div>

# Тема 4. Основні класи неорганічних сполук

<table>
  <tr>
    <td width="55%" align="center"><b>Очікувані результати  навчальної діяльності</b></td>
    <td width="45%" align="center"><b>Зміст навчального матеріалу</b></td>
  </tr>
<tbody>
  <tr>
    <td width="55%" style="vertical-align:top !important;">
    <b>Знаннєвий компонент <br>
    <i>називає </i></b>оксиди, основи, кислоти, амфотерні гідроксиди, середні солі за сучасною науковою українською номенклатурою;<br>  
    <b><i>наводить приклади </i></b>оснόвних, кислотних і амфотерних оксидів, оксигеновмісних і безоксигенових, одно-, дво-, триосновних кислот, розчинних і нерозчинних основ, амфотерних гідроксидів, середніх солей. <br> 
    <b>Діяльнісний компонент <br>
    <i>розрізняє </i></b>несолетворні й солетворні оксиди (кислотні, основні, амфотерні), розчинні й нерозчинні основи, кислоти за складом (оксигеновмісні, безоксигенові) та основністю (одно-, дво-, триосновні), середні солі; реакції заміщення, обміну, нейтралізації; <br>
    <b><i>описує </i></b>поширеність представників основних класів неорганічних сполук у природі; <br> 
    <b><i>складає </i></b>хімічні формули оксидів, основ, кислот, середніх солей; рівняння реакцій, які характеризують хімічні властивості оснόвних, кислотних та амфотерних (Алюмінію, Цинку) оксидів (взаємодія з водою, кислотами, лугами, іншими оксидами (для алюміній і цинк оксидів у розчині та під час сплавляння), лугів (взаємодія з кислотними оксидами, кислотами та солями в розчині), нерозчинних основ (взаємодія з кислотами, розкладання під час нагрівання), кислот (взаємодія з металами, основними оксидами, основами та солями), середніх солей (взаємодія з металами, кислотами – хлоридною, сульфатною, нітратною, лугами, солями); способи добування оксидів (взаємодія простих і складних речовин із киснем, розкладання нерозчинних основ, деяких кислот і солей під час нагрівання), лугів (взаємодія лужних і лужноземельних (крім магнію) металів із водою, оксидів лужних і лужноземельних елементів із водою) й нерозчинних основ (взаємодія солей із лугами), кислот (взаємодія кислотних оксидів із водою, неметалів із воднем, солей із кислотами), середніх солей (взаємодія кислот із металами, основних оксидів із кислотами, кислотних оксидів з лугами, лугів із кислотами, солей із кислотами, солей із лугами, кислотних оксидів з основними оксидами, солей із солями, солей із металами (реакції здійснюють у розчинах), металів із неметалами), амфотерних гідроксидів (Алюмінію, Цинку) (взаємодія солей із лугами); <br>
    <b><i>порівнює </i></b>за хімічними властивостями основні, кислотні та амфотерні оксиди, луги і нерозчинні основи; <br>
    <b><i>класифікує </i></b>неорганічні сполуки за класами; <br>
    <b><i>характеризує </i></b>поняття амфотерності, фізичні та хімічні властивості оксидів, основ, кислот, солей, амфотерних гідроксидів; <br>
    <b><i>установлює </i></b>генетичні зв’язки між простими і складними речовинами, основними класами неорганічних сполук; <br>
    <b><i>обчислює </i></b>за рівняннями хімічних реакцій масу, кількість речовини та об’єм газу (н. у.) за відомою масою, кількістю речовини, об’єму одного з реагентів чи продуктів реакції; <br>
    <b><i>використовує </i></b>сучасну українську номенклатуру основних класів неорганічних сполук; таблицю розчинності кислот, основ та солей для складання рівнянь хімічних реакцій; індикатори для виявлення кислот і лугів;  <br> 
    <b><i>планує </i></b>експеримент, проводить його, описує спостереження, робить висновки; <br>
    <b><i>прогнозує </i></b>перебіг хімічних реакцій солей і кислот з металами, 
    використовуючи ряд активності; <br>
    <b><i>дотримується </i></b>запобіжних заходів під час роботи з кислотами і лугами <b><i>розв’язує</i></b> експериментальні задачі. <br> 
    <b>Ціннісний компонент <br>
    <i>обґрунтовує </i></b>залежність між складом,  властивостями   та застосуванням  неорганічних речовин; <br>
    <b><i>оцінює </i></b>значення найважливіших представників основних класів неорганічних сполук; 
    <b><i>висловлює </i></b>судження про значення хімічного експерименту як способу набуття нових знань; про вплив речовин на навколишнє середовище і здоров’я людини. 
    </td>
    <td width="45%" style="vertical-align:top !important;">
Класифікація неорганічних сполук, їхні склад і номенклатура. Фізичні властивості оксидів. Хімічні властивості оснόвних, кислотних та амфотерних оксидів: взаємодія з водою, кислотами, лугами, іншими оксидами.  <br>
Фізичні властивості основ. Хімічні властивості лугів: дія на індикатори, взаємодія з кислотами, кислотними оксидами, солями. Реакція нейтралізації. Хімічні властивості нерозчинних основ: взаємодія з кислотами і розкладання внаслідок нагрівання. Заходи безпеки під час роботи з лугами.  <br>
Фізичні властивості кислот. Хімічні властивості кислот: дія на індикатори, взаємодія з металами, основними оксидами, основами, солями. Ряд активності металів. <br> Реакції заміщення й обміну. Заходи безпеки під час роботи з кислотами.  <br>
Фізичні властивості середніх солей. Хімічні властивості середніх солей: взаємодія з металами, кислотами, лугами, іншими солями.  <br>
Хімічні властивості амфотерних гідроксидів (Алюмінію, Цинку): взаємодія з кислотами, лугами (в розчині, при сплавлянні).  <br>
Загальні способи добування оксидів, кислот, основ і середніх солей.  <br>
Генетичні зв’язки між основними класами неорганічних сполук.  <br>
    Поширеність у природі та використання оксидів, кислот, основ і середніх солей. Вплив на довкілля і здоров’я людини.  <br>
    </td>
  </tr>
  <tr>
    <td style="vertical-align:top !important;" colspan="2">
      <div style="margin-bottom: -20px; text-align: center !important;"><b><i>Наскрізні змістові лінії</i></b></div> <br>
      <span style="text-align: left !important;">
        <i>Громадянська відповідальність</i> <br>
        Використання оксидів, кислот, основ і середніх солей. Вплив на довкілля.<br>
        <i>Здоров’я і безпека </i><br>
        Розв’язування розрахункових задач за рівняннями реакцій. <br>
        Заходи безпеки під час роботи з кислотами і лугами. <br>
        <i>Екологічна безпека і сталий розвиток </i> <br>
        Розв’язування розрахункових задач за рівняннями реакцій.  <br>
        Безпечне поводження з речовинами.  <br>
        Поширеність у природі та використання оксидів, кислот, основ і середніх солей.  <br>Вплив на довкілля.  <br>
        <i>Підприємливість і фінансова грамотність </i> <br>
        Розв’язування розрахункових задач за рівняннями реакцій.  <br>
        Добування речовин.  
      </span>
    </td>
  </tr>
  <tr>
    <td width="55%" style="vertical-align:top !important;">
     <i>Розрахункові задачі  </i> 
    </td>
    <td width="45%" style="vertical-align:top !important;">
     5. Розрахунки за хімічними рівняннями маси, об'єму, кількості речовини реагентів та продуктів реакцій. 
    </td>
  </tr>  
  <tr>
    <td width="55%" style="vertical-align:top !important;">
     <i>Демонстрації </i> 
    </td>
    <td width="45%" style="vertical-align:top !important;">
      8.  Зразки оксидів.  <br>
      9.  Взаємодія   кислотних   і основних оксидів з водою.  <br>
      10. Зразки кислот.  <br>
      11. Хімічні властивості кислот.  <br>
      12. Зразки основ.  <br>
      13. Хімічні властивості лугів.   <br>
      14. Добування і хімічні властивості нерозчинних основ.   <br>
      15. Доведення амфотерності цинк гідроксиду.    <br>
      16. Таблиця розчинності кислот, основ, амфотерних гідроксидів та солей.  <br>
      17. Зразки солей.  <br>
      18. Хімічні властивості солей.  <br>
      19. Взаємодія кальцій оксиду з водою,   дослідження   добутого розчину  індикатором, пропускання вуглекислого газу в утворений розчин.  <br>
      20. Спалювання  фосфору, розчинення добутого фосфор(V) оксиду в теплій воді, дослідження розчину  індикатором   і нейтралізація лугом.  <br>
    </td>
  </tr> 
  <tr>
    <td width="55%" style="vertical-align:top !important;">
     <i>Лабораторні досліди </i> 
    </td>
    <td width="45%" style="vertical-align:top !important;">
      2.  Дія лугів у водних розчинах на індикатори. <br>
      3.  Взаємодія лугів з кислотами в розчині. <br>
      4.  Дія кислот у водних розчинах  на індикатори. <br>
      5.  Взаємодія хлоридної кислоти з металами. <br>
      6.  Взаємодія металів із солями у  водному розчині. <br>
      7.  Взаємодія солей з лугами у водному розчині. <br>
      8.  Реакція обміну між солями в розчині. <br>
      9.  Розв’язування експериментальної   задачі  на прикладі реакції обміну. <br>
      10. Дослідження   побутових хімікатів,  харчових  продуктів тощо на вміст речовин основних класів. <br>
    </td>
  </tr>   
  <tr>
    <td width="55%" style="vertical-align:top !important;">
     <i>Практичні роботи </i> 
    </td>
    <td width="45%" style="vertical-align:top !important;">
2.  Дослідження властивостей основних класів неорганічних сполук. <br>
3.  Розв’язування експериментальних задач. 
    </td>
  </tr>   
  <tr>
    <td width="55%" style="vertical-align:top !important;">
     <i>Домашній експеримент </i> 
    </td>
    <td width="45%" style="vertical-align:top !important;">
1. Дія на сік буряка чи червоноголової капусти лимонного соку, оцту, розчину харчової соди, мильного розчину. <br>
    </td>
  </tr>  
  <tr>
    <td width="55%" style="vertical-align:top !important;">
     <i>Навчальні проекти  </i> 
    </td>
    <td width="45%" style="vertical-align:top !important;">
6.  Неорганічні речовини – представники основних класів у будівництві й побуті. <br>
7.  Хімічний склад і використання мінералів. <br>
8.  Вплив хімічних сполук на довкілля і здоров’я людини. 
 <br>
    </td>
  </tr>   
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>