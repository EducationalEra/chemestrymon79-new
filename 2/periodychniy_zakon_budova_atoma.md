<div id="hypercomments_widget" class="js-hypercomments-widget invisible"></div>

# Тема 1. Періодичний закон і періодична система хімічних елементів. Будова атома

<table>
  <tr>
    <td width="10%" align="center"><b>К-ть годин</b></td>
    <td width="45%" align="center"><b>Зміст навчального матеріалу</b></td>
    <td width="45%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
<td width="10%" style="vertical-align:top !important;">14</td>
    <td width="45%" style="vertical-align:top !important;">
Короткі історичні відомості про спроби класифікації хімічних елементів. Поняття про лужні, інертні елементи, галогени. <br>Періодичний закон Д. І. Менделєєва. Структура періодичної системи хімічних елементів.<br>
Будова атома. Склад атомних ядер (протони і нейтрони). Протонне число. Нуклонне число. Ізотопи. Нуклід. Сучасне формулювання періодичного закону.<br>
Будова електронних оболонок атомів хімічних елементів № 1-20. Стан електронів у атомі. Електронні орбіталі. Енергетичні рівні та підрівні; їх заповнення електронами в атомах хімічних елементів № 1-20. Електронні та графічні електронні формули атомів хімічних елементів № 1-20. Поняття про радіус атома.<br>
Періодична система хімічних елементів з позиції теорії будови атома.<br>
Характеристика хімічних елементів № 1-20 за їхнім місцем у періодичній системі та будовою атома.<br>
Значення періодичного закону
</td>
    <td width="45%" style="vertical-align:top !important;">
<i><b>Учень/учениця:</b></i><br>
<b>формулює</b> означення періодичного закону;<br>
<b>описує</b> структуру періодичної системи (періоди: великі й малі, групи й підгрупи (А і Б);<br>
<b>наводить приклади</b> ізотопів, лужних, інертних елементів, галогенів;<br>
<b>розрізняє</b> атомне ядро, електрони, протони, нейтрони; періоди (великі й малі), головні (А) та побічні (Б) підгрупи періодичної системи; металічні та неметалічні елементи;<br>
<b>характеризує</b> склад ядер (кількість протонів і нейтронів у нукліді), розподіл електронів (за енергетичними рівнями та підрівнями) в атомах перших 20 хімічних елементів; хімічний елемент (№ 1–20) за його положенням у періодичній системі, зміни радіусів атомів у періодах і підгрупах, металічних і неметалічних властивостей елементів;<br>
<b>пояснює</b> періодичність зміни властивостей хімічних елементів (№ 1–20); залежність характеру елементів та властивостей їхніх сполук від електронної будови атомів;<br>
<b>аналізує</b> інформацію, закладену в періодичній системі, та використовує її для характеристики хімічного елемента;<br>
<b>обґрунтовує</b> фізичну сутність періодичного закону;<br>
<b>записує:</b> електронні та графічні електронні формули атомів 20 хімічних елементів;<br>
<b>використовує</b> інформацію, закладену в періодичній системі, для класифікації елементів (металічний або неметалічний), та визначення їхньої валентності, класифікації простих речовин (метал або неметал), визначення хімічного характеру оксидів (кислотний, амфотерний, оснόвний), гідратів оксидів (кислота, амфотерний гідроксид, основа), сполук елементів з Гідрогеном;<br>
<b>оцінює</b> наукове значення періодичного закону; значення прийому класифікації в науці
</td>
  </tr>
    <tr>
    <td width="45%" style="vertical-align:top !important;" colspan="3">
<b><i>Демонстрації</i></b><br>
1.  Періодична система хімічних елементів Д. І. Менделєєва (довга і коротка форми).<br>
2.  Моделі атомів.<br>
3.  Форми електронних орбіталей<br> 
<b><i>Навчальні проекти</i></b><br>
1. З історії відкриття періодичної системи хімічних елементів.<br>
2. Форми періодичної системи хімічних елементів
</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>