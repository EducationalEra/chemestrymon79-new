<div id="hypercomments_widget" class="js-hypercomments-widget invisible"></div>

# Тема 3. Початкові поняття про органічні сполуки

<table>
  <tr>
    <td width="10%" align="center"><b>К-ть годин</b></td>
    <td width="45%" align="center"><b>Зміст навчального матеріалу</b></td>
    <td width="45%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
<td width="10%" style="vertical-align:top !important;">20</td>
    <td width="45%" style="vertical-align:top !important;">
Особливості органічних сполук (порівняно з неорганічними). Метан як представник насичених вуглеводнів. Молекулярна і структурна формули метану. Основний і збуджений стани атома. Гомологи метану (перші десять), їхні молекулярні формули та назви. Фізичні властивості метану і його гомологів.<br>
Етен (етилен) і етин (ацетилен) як представники ненасичених вуглеводнів, їхні молекулярні і структурні формули, фізичні властивості.<br>
Горіння вуглеводнів.<br>
Поняття про полімери на прикладі поліетилену. Застосування поліетилену.<br>
Поширення вуглеводнів у природі. Природний газ, нафта, кам’яне вугілля — природні джерела вуглеводнів. Застосування вуглеводнів.<br>
Поняття про спирти на прикладі етанолу і гліцеролу, їхні молекулярні, структурні формули, фізичні властивості. Горіння етанолу. Якісна реакція на гліцерол.<br>
Отруйність етанолу. Згубна дія алкоголю на організм людини. Етанова (оцтова) кислота, її молекулярна і структурна формули, фізичні властивості. Хімічні властивості етанової кислоти: електролітична дисоціація, взаємодія з індикаторами, металами, лугами, солями. Застосування етанової кислоти. Поняття про вищі (насичені й ненасичені) карбонові кислоти. Мило, його склад, мийна дія.<br>
Жири. Склад жирів, фізичні властивості. Жири у природі. Біологічна роль жирів. Вуглеводи: глюкоза, сахароза, крохмаль, целюлоза. Молекулярні формули, фізичні властивості, поширення і утворення в природі. Крохмаль і целюлоза — природні полімери. Якісні реакції на глюкозу і крохмаль. Застосування вуглеводів, їхня біологічна роль.<br>
Білки: склад і будова. Біологічна роль амінокислот і білків. Природні й синтетичні органічні сполуки.<br>
Захист довкілля від стійких органічних забруднювачів
</td>
    <td width="45%" style="vertical-align:top !important;">
<i><b>Учень/учениця:</b></i><br>
<b>називає:</b> найважливіші органічні сполуки (метан, етен, етин, етанол, гліцерол, етанова кислота, глюкоза, сахароза, крохмаль, целюлоза); <br>
<b>наводить приклади:</b> перших десяти гомологів метану; природних і синтетичних речовин;<br>
<b>розрізняє:</b> за складом метан, етен, етин, етанол, гліцерол, етанову кислоту, глюкозу, сахарозу, крохмаль, целюлозу, мило, жири, білки, поліетилен;<br>
<b>порівнює:</b> органічні й неорганічні речовини, крохмаль і целюлозу, склад гомологів метану;<br>
<b>характеризує:</b> склад, фізичні властивості метану, етену, етину, етанолу, гліцеролу, етанової кислоти, жирів, глюкози, сахарози, крохмалю, целюлози, білків, поліетилену; реакції горіння органічних речовин; деякі хімічні властивості етанової кислоти;<br>
<b>обґрунтовує:</b> роль органічних сполук у живій природі;<br>
<b>складає: </b> молекулярні й структурні формули перших десяти гомологів ряду метану, етену, етину, етанолу, гліцеролу, етанової кислоти; молекулярні формули глюкози, сахарози, крохмалю, целюлози; рівняння реакцій горіння (метану, етену й етину, етанолу), етанової кислоти (електролітична дисоціація, взаємодія з металами, лугами, солями); загальну схему полімеризації етену;<br>
<b>визначає:</b> дослідним шляхом гліцерол, етанову кислоту, глюкозу, крохмаль;<br>
<b>розв’язує:</b> розрахункові задачі на обчислення об’ємних відношень газів за хімічними рівняннями та інших раніше вивчених типів на прикладі органічних сполук;<br>
<b>оцінює:</b> згубну дію алкоголю на здоров’я; вплив продуктів синтетичної хімії на навколишнє середовище в разі неправильного використання їх; <br>
<b>висловлює судження:</b> щодо значення органічних речовин у суспільному господарстві, побуті, харчуванні, охороні здоров’я тощо; захисту довкілля від стійких органічних забруднювачів;<br>
<b>дотримується:</b> правил безпечного поводження з горючими речовинами, побутовими хімікатами
</td>
  </tr>
    <tr>
    <td width="45%" style="vertical-align:top !important;" colspan="3">
<b><i>Розрахункові задачі</i></b><br>
2. Обчислення об'ємних відношень газів за хімічними рівняннями.  <br>
<b><i>Демонстрації</i></b><br>
6.  Моделі молекул вуглеводнів.<br>
7.  Горіння парафіну, визначення його якісного складу за продуктами згоряння.<br>
8. Ознайомлення зі зразками виробів із поліетилену Виявлення властивостей поліетилену: відношення до нагрівання, розчинів кислот, лугів.<br>
9. Досліди з гліцеролом: розчинність у воді, взаємодія з купрум(ІІ) гідроксидом.<br>
10. Дія етанової кислоти на індикатори.<br>
12. Взаємодія етанової кислоти з металами, лугами.<br> 
<b><i>Лабораторні досліди</i></b><br> 
12. Виготовлення моделей молекул вуглеводнів.<br> 
13. Взаємодія глюкози з купрум(ІІ) гідроксидом.<br> 
14. Відношення крохмалю до води (розчинність, утворення клейстеру).<br> 
15. Взаємодія крохмалю з йодом.<br> 
<b><i>Практичні роботи</i></b><br>
3.  Властивості етанової кислоти.<br>
4.  Виявлення органічних сполук у харчових продуктах.<br>
<b><i>Домашній експеримент</i></b><br>
5.  Виявлення крохмалю у харчових продуктах.<br>
<b><i>Навчальні проекти</i></b><br>
9. Альтернативні джерела енергії.<br>
10. Їжа – джерело будівельного матеріалу організму.<br>
11. Дослідження хімічного складу їжі.<br>
12. Хімічний склад жувальних гумок.<br>
13. Хімічний склад засобів догляду за ротовою порожниною.<br>
14. Збирання гербарію з рослин-барвників і вивчення їхніх властивостей.
</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>