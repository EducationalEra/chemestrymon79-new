<div id="hypercomments_widget" class="js-hypercomments-widget invisible"></div>

# Тема 1. Розчини

<table>
  <tr>
    <td width="10%" align="center"><b>К-ть годин</b></td>
    <td width="45%" align="center"><b>Зміст навчального матеріалу</b></td>
    <td width="45%" align="center"><b>Державні вимоги до рівня загальноосвітньої підготовки учнів</b></td>
  </tr>
<tbody>
  <tr>
<td width="10%" style="vertical-align:top !important;">20</td>
    <td width="45%" style="vertical-align:top !important;">
Поняття про дисперсні системи. Колоїдні та істинні розчини.<br>
Будова молекули води, поняття про водневий зв’язок. Розчинність речовин, її залежність від різних чинників. Насичені й ненасичені, концентровані й розведені розчини. Теплові явища, що супроводжують розчинення речовин. Розчинення як фізико-хімічний процес. Кристалогідрати. <br>
Електролітична дисоціація. Електроліти й неелектроліти. Електролітична дисоціація кислот, основ, солей у водних розчинах. Ступінь електролітичної дисоціації. Сильні й слабкі електроліти.<br>
Поняття про рН розчину. Реакції обміну між розчинами електролітів, умови їх перебігу. Йонно-молекулярні рівняння хімічних реакцій.<br>
Виявлення в розчині гідроксид-іонів та йонів Гідрогену. Якісні реакції на хлорид-, бромід-, йодид-, сульфат-, ортофосфат-, карбонат-іони. Застосування якісних реакцій.
</td>
    <td width="45%" style="vertical-align:top !important;">
<i><b>Учень/учениця:</b></i><br>
<b>наводить приклади:</b> колоїдних та істинних розчинів, розчинників, суспензій, емульсій, електролітів і неелектролітів, сильних і слабких електролітів, кристалогідратів; <br>
<b>описує:</b> розчинення речовин у воді як фізико-хімічне явище; якісні реакції на хлорид-, бромід-, йодид-, сульфат-, ортофосфат-, карбонат-іони; виявлення в розчині гідроксид-іонів та йонів Гідрогену;<br>
<b>розрізняє:</b> компоненти розчину, насичені й ненасичені розчини, катіони й аніони, електроліти й неелектроліти, сильні й слабкі електроліти; рН лужного, кислого та нейтрального середовища;<br>
<b>характеризує:</b> електроліти за ступенем дисоціації;<br>
<b>пояснює:</b> суть процесу електролітичної дисоціації, вплив різних чинників на розчинність речовин; утворення водневого зв’язку;<br>
<b>обґрунтовує:</b> перебіг реакцій між електролітами у водних розчинах;<br>
<b>складає:</b> рівняння електролітичної дисоціації лугів, кислот, солей, рівняння реакцій обміну в повній та скороченій йонній формах; рівняння якісних реакцій на хлорид-, бромід-, йодид-, сульфат-, ортофосфат-, карбонат-іони в молекулярній та йонній формах;<br>
<b>проводить:</b> реакції між розчинами електролітів з урахуванням умов їх перебігу; якісні реакції на хлорид-, бромід-, йодид-, сульфат-, ортофосфат-, карбонат-іони; виявлення у розчині гідроксид-іонів та йонів Гідрогену;<br>
<b>обчислює:</b> масову частку і масу розчиненої речовини в розчині, виготовленому з кристалогідрату; <br>
<b>використовує:</b> якісні реакції для виявлення деяких йонів у розчині; <br>
<b>оцінює:</b> важливість рН розчинів для визначення якості харчової, косметичної продукції тощо; <br>
<b>висловлює судження:</b> про значення розчинів у природі та житті людини; про застосування знань про способи виявлення окремих йонів; про роль експерименту в науці
</td>
  </tr>
    <tr>
    <td width="45%" style="vertical-align:top !important;" colspan="3">
<b><i>Розрахункові задачі</i></b><br>
1. Розв’язування задач на приготування розчинів із кристалогідратів.  <br>
<b><i>Демонстрації</i></b><br>
1.  Теплові явища під час розчинення (розчинення амоній нітрату і безводного кальцій хлориду у воді).<br>
2.  Дослідження речовин та їхніх водних розчинів на електричну провідність (кристалічний натрій хлорид, дистильована вода, розчин натрій хлориду, кристалічний цукор, розчин цукру, хлоридна кислота).<br>
3.  Реакції обміну між електролітами у водних розчинах.<br> 
<b><i>Лабораторні досліди</i></b><br> 
1.  Виявлення йонів Гідрогену та гідроксид-іонів у розчинах. Встановлення приблизного значення рН води, лужних і кислих розчинів (натрій гідроксиду, хлоридної кислоти, харчової і косметичної продукції) за допомогою універсального індикатора.<br> 
2.  Реакції обміну між електролітами у водних розчинах, що супроводжуються випаданням осаду.<br> 
3.  Реакції обміну між електролітами у водних розчинах, що супроводжуються  виділенням газу.<br> 
4.  Реакції обміну між електролітами у водних розчинах, що супроводжуються утворенням води.<br> 
5.  Виявлення хлорид-іонів у розчині.<br> 
6.  Виявлення бромід-іонів у розчині.<br> 
7.  Виявлення йодид-іонів у розчині.<br> 
8.  Виявлення сульфат-іонів у розчині.<br> 
9.  Виявлення ортофосфат-іонів у розчині.<br> 
10. Виявлення карбонат-іонів у розчині.<br> 
<b><i>Практичні роботи</i></b><br>
1.  Реакції йонного обміну між електролітами у водних розчинах.<br>
2.  Розв’язування експериментальних задач.<br>
<b><i>Домашній експеримент</i></b><br>
1.Виготовлення колоїдних розчинів (желе, кисіль тощо).<br>
<b><i>Навчальні проекти</i></b><br>
1. Електроліти в сучасних акумуляторах.<br>
2. Виготовлення розчинів для надання медичної допомоги.<br>
3. Дослідження рН ґрунтів певної місцевості.<br>
4. Дослідження впливу кислотності й лужності ґрунтів на розвиток рослин.<br>
5. Дослідження рН атмосферних опадів та їхнього впливу на  на різні матеріали в довкіллі.<br>
6. Дослідження властивостей природних індикаторів.
</td>
  </tr>
</tbody>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>